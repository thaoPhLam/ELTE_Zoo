# ELTEZoo

Készítsünk programot, amellyel szimulálni tudjuk a következő feladatot. 
Egy állatkertben különböző állatokat tartanak, amelyeket etetniük kell. 
A gondozó három fajta étel közül naponta csak egyet adhat az összes állatnak. 
Az ételek fajtái: hús, zöldség, gyümölcs. 
Az állatok az egyes ételfajtákra eltérően reagálnak: nem eszik meg, ekkor fogynak; elfogyasztják, de nem szeretik, ekkor a súlyuk nem változik;
szeretik, ekkor a súlyuk gyarapszik. 
Egy állat éhen pusztulhat, ha a súly nullára csökken, illetve elhízásban is kimúlhat, ha túlsúlyossá válik. 
A túlsúlyosság határa állatfajtánként eltérő.
A konkrét állatkertben négy fajta állatot tartanak: nyulat, farkast, sünt és medvét,
ezek jellemzői a következők:

• Nyúl: 
Hús esetén a súlya eggyel csökken, 
zöldség esetén kettővel nő, 
gyümölcs esetén eggyel nő. 
A túlsúlyosság határa 4.

• Farkas: 
Hús esetén a súlya hárommal nő, 
zöldség és gyümölcs esetén eggyel csökken. 
A túlsúlyosság határa 6.

• Sün: 
Hús esetén a súlya eggyel csökken, 
zöldség esetén nem változik,
gyümölcs esetén kettővel nő. 
A túlsúlyosság határa 5.

• Medve: 
Hús és gyümölcs esetén a súlya eggyel nő, 
zöldség esetén eggyel csökken. 
A túlsúlyosság határa 10.

A szimuláció adatait egy szövegfájl tartalmazza a következő formátumban. 
Az első sorban az etetés rendje szerepel, először a napok száma, majd az egyes napokon adott étel fajtái: 
1 – hús, 2 – zöldség, 3 – gyümölcs. 
Ezután soronként adottak az egyes állatok adatai. 
A sor első eleme az állat fajtája, ezt követi az állat neve, végül az állat kezdeti súlya szerepel a sorban.
A program kérje be a fájl nevét, majd írja ki az életben maradt állatok nevét. 
Ehhez valósítsuk meg az állatokat reprezentáló osztályokat, amelyek egy absztrakt állat osztály leszármazottai.

Egy lehetséges bemenet:
5 nap, 1 2 1 3 1
Farkas Akela 3,
Medve Balu 4,
Nyul Tapsi 2,
Medve Brumi 6,
Sun Durum 4.
